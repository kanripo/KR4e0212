# -*- mode: mandoku-view; -*-
#+TITLE: 鯤溟詩集
#+DATE: 2015-08-25 00:26:07.759958
#+PROPERTY: ID KR4e0212
#+PROPERTY: BASEEDITION WYG    
#+PROPERTY: JUAN 卷四
<pb:KR4e0212_WYG_004-1a>¶
欽定四庫全書¶
　鯤溟詩集巻四¶
　　　　　　　　　　　　明　郭諫臣　撰¶
　　江村寒食¶
故里逢寒食園林紅雨飛鶯藏新柳囀燕向舊巢歸老¶
去遊先倦年來事覺非小牕花下坐寂寞掩柴扉¶
　　解官歸過舊宅漫述¶
宦游湖海忽抽簪囘首家山歲月侵舊識親朋多即世¶
<pb:KR4e0212_WYG_004-1b>¶
新栽松竹漸成林春寒花氣沾衣薄雨霽山光入座深¶
寂寞柴門寒食後閒來負却一生心¶
　　春日呉郡侯枉顧山莊奉寄二首¶
帝里看花伴相逢數載餘當年同躍馬今日獨焚魚自¶
是愚公谷何勞長者車竹牀陪笑語漫自摘園蔬¶
千里掛冠歸幽棲過客稀逺勞青眼顧時扣白雲扉邨¶
酒盈樽緑池魚入饌肥林花映五馬蓬蓽爛生輝¶
　　贈陳雨泉方伯¶
<pb:KR4e0212_WYG_004-2a>¶
薇省流芳錦水春還家初見二毛新山中猿鶴時為侣¶
筆下龍蛇似有神戲綵試看萊子孝典衣無復少陵貧¶
聖朝耆德方推重㑹見安車下紫宸¶
　　春日郊居縣尹陳公過訪¶
投簪謝人事歸著芰荷衣豈謂靑雲客時過白板扉草¶
堂論舊雨香徑藹春暉向晩囘花縣雙鳬拂棹飛¶
　　雨中與客遊石湖同飲盟鷗亭二首¶
細雨春山曲淋漓溼翠屏殘紅初結子飛絮欲為萍浮¶
<pb:KR4e0212_WYG_004-2b>¶
蟻新多興閒鷗舊有盟故人亭上坐相對眼俱靑¶
收帆還著屐湖上繫蘭橈暮雨來吳嶂春煙翳越橋掛¶
冠歸笠澤把酒醉花朝乆已甘肥遯山翁不用招¶
　　春暮過蠡塘别業¶
江鄉春欲暮宦海客初歸紫陌風光好名園花事稀游¶
絲罥酒幔落絮㸃人衣故里閒追省年來漸覺非¶
　　欲遊天池阻雨¶
乗興攜賔從將臨石上池逗留靑嶂曲空負白雲期巖¶
<pb:KR4e0212_WYG_004-3a>¶
雨滋花重厨煙出竹遲老僧頻進茗相對了殘棋¶
　　贈别同年李侍御補郡¶
征帆遥指五雲邊君向春江思渺然我已投簪林下隠¶
仙舟同載是何年¶
　　登虞山拂水巖髙臺¶
解官已作呉中隠攜客同登湖上臺峭壁日穿雲竇破¶
飛泉風拂雨珠來山光遶户開圖畫湖景浮空落酒杯¶
乗興乆&KR0184;酩酊醉林間好鳥莫頻催¶
<pb:KR4e0212_WYG_004-3b>¶
　　琴川舟中漫述¶
薄遊數載苦無聞便欲攜家隠鹿門報國自慚心未遂¶
還鄉祗喜舌猶存竹梧髙館書千帙煙月孤槎酒一樽¶
且向此中求適性悠悠世態復誰論¶
　　贈别王少府擢任比部¶
佐郡餘三載徵書正及期遥乗靑雀舫前赴白雲司落¶
日孤帆逺清風一鶴隨東南民利病應達九重知¶
　　蠡東即事¶
<pb:KR4e0212_WYG_004-4a>¶
别業環居緑水邨倚天喬木午隂繁誅茅擬構藏書屋¶
傍竹還開聽雨軒小犬籬邊迎客吠流鶯花外似人言¶
掛冠歸後頻來此竟日曾無車馬喧¶
　　晩過蠡西舊宅與客小坐¶
山莊新雨霽正好納涼時返照穿簾入殘雲傍席移鶴¶
林留客處雞黍故人期溪上秋風早還來理釣絲¶
蠡西尋舊識有客寓村莊知我停蘭棹攜樽過草堂坐¶
深時漸暝醉後晩生涼酒散看明月清輝滿客裳¶
<pb:KR4e0212_WYG_004-4b>¶
　　秋日與袁太常顧水部蔣髙涼同集徐鴻臚園亭¶
水國新秋日園亭欲暮時渚蓮香荏苒煙樹影參差林¶
際月生早花間客去遲疎狂晉山簡日醉習家池¶
　　吳城夜歸¶
暮出闔閭城扁舟載月行四郊浮夜色萬籟總秋聲露¶
浥衣襟薄風生枕簟清篷牕時假寐耿耿夢難成¶
　　寄呂比部同年¶
尺素緘題去秋風一鴈髙懸知新粉署應念舊綈袍白¶
<pb:KR4e0212_WYG_004-5a>¶
下分違乆靑宵夢寐勞憐君公輔器擬贈呂䖍刀¶
　　秋日水竹居雜詠二首¶
小景開園圃層軒俯碧池捲簾看雨竹掃徑摘秋葵社¶
燕辭巢去寒蟬抱葉悲幽栖多野意似與道人期¶
晨興方冠櫛旭日到柴門水漲知魚樂林深厭雀喧秋¶
光來逺嶂爽氣滿幽軒近學漢隂老忘機日灌園¶
　　秋晩梁谿道中¶
向晩梁谿道秋光滿畫船山明低落日波淨倒涵天逺¶
<pb:KR4e0212_WYG_004-5b>¶
市分殘雨叢林起暮煙同行俱故舊杯酒共留連¶
　　毘陵道中¶
蘭舟載酒集髙朋縹緲孤帆指義興平楚橋臨靑嶂曲¶
晴空塔聳白雲層沙汀水落萍還積田舍秋來黍漸登¶
一局殘棋賔未散夕陽煙樹近毘陵¶
　　園亭夜宿¶
華屋三年别閒來一駐驂移樽同勝賞下榻恣幽探林¶
壑秋聲滿亭臺夜色含山牕燈火下相對盡沉酣¶
<pb:KR4e0212_WYG_004-6a>¶
　　蚤抵錫山¶
苦暑竟宵征歸帆拂曙星簾垂秋水碧坐對曉山靑徙¶
倚看漁艇微吟到驛亭此身渾似寄滄海一浮萍¶
　　柏瀆夜歸¶
天末夕陽收歸途只暝投揚舲過蠡澤失路問漁舟雨¶
暗湖天夜風生荻岸秋宵分方抵舎燈火映靑邱¶
　　湖州城下夜泊¶
淸秋移桂檝薄暮宿苕溪雲磬來篷底煙林隔水西川¶
<pb:KR4e0212_WYG_004-6b>¶
原隨地勝星漢去城低欲訪山中舊前途候蚤雞¶
　　宴座主董司空宅¶
司空愛客興何長芳宴時開緑野堂皓齒滿前歌玉樹¶
纖腰相對舞霓裳瑶觴頻勸人先醉銀燭髙燒夜未央¶
歸卧蘭舟初夢覺羅襟猶帶酒㾗香¶
　　晩過平湖縣東湖¶
薄暮風生訪戴舟湖波遥引太空流墟煙縷縷山腰起¶
塔影層層水面浮幾㸃閒鷗紅蓼晩一行新鴈碧雲秋¶
<pb:KR4e0212_WYG_004-7a>¶
江鄉到處堪乗興莫怪明時便乞休¶
　　夜歸婁門¶
潮生荻岸平日暮蘭橈歇篷底坐移時開簾見新月¶
　　秋夜獨處懷内¶
天逺鳳樓空風清鴛帳冷不寢起憑欄月落孤松影¶
　　秋晩虎邱山樓小坐¶
水國深秋景山樓薄暮時閒尋蘭若客同醉菊花巵草¶
木行看變雲林似有期笙歌聲正沸歸棹未云遲¶
<pb:KR4e0212_WYG_004-7b>¶
　　蠡塘舟中晩眺¶
江鄉過雨晩蕭疎霜染楓林錦不如數里煙帆漁父棹¶
孤村水竹野人居樽攜緑醑時浮蟻嚢解青錢欲買魚¶
菊有黄花秋漸老臨風徙倚獨躊躇¶
　　初冬日園亭雜興¶
細雨園林潤初冬景亦佳蕉餘含露葉菊剰傲霜花古¶
木臨寒水髙窗送晩霞烹茶問童子分火向鄰家¶
　　冬夜與諸友同集馮郡伯園亭分得栖字¶
<pb:KR4e0212_WYG_004-8a>¶
名園冠盖集坐乆忽雞栖明月當空滿晴雲去樹低窗¶
間銀燭剪松下緑樽攜到處淸輝繞歸途醉不迷¶
　　贈丁侍御同年赴南都三絶¶
滄江一棹駕長風水底魚龍亦避驄他日埋輪兼破柱¶
始知江海有孤忠¶
繡服霞明映廌冠臺端今日用丁寛先聲但落奸雄膽¶
莫遣霜飛六月寒¶
折桂當年並馬遊君今攬轡氣横秋自慚空負澄清志¶
<pb:KR4e0212_WYG_004-8b>¶
宦海歸來已白頭¶
　　與顧水部期登樓玩雪不赴簡一絶¶
彤雲萬里雪漫漫門外花飛玉樹寒欲上層臺尋故約¶
問君何事學袁安¶
　　除夕¶
百年已過半此夜歲云除消却風雲氣聊同水竹居湖¶
山原有社政府乆無書元日來朝是春風到草廬¶
　　艤舟靈殿寺與客同探梅花¶
<pb:KR4e0212_WYG_004-9a>¶
澤國春隂乆梅花尚未開疎枝含玉蕊清影落瑶臺客¶
舫移樽至僧㕑進茗來不須催几席隨意坐莓苔¶
　　送王少叅同年赴豫章¶
迢遞西江路花開滿故枝君懸新綬去予動舊遊思彭¶
蠡春深後匡山月落時夢魂飛度處雲水隔天涯¶
　　雨後登城野望¶
雨歇天還霽沙乾路不迷亂鳩鳴竹塢飛燕掠芹泥城¶
帶春雲潤山銜落日低醉餘時縱目芳草緑萋萋¶
<pb:KR4e0212_WYG_004-9b>¶
　　雨後南園曉望¶
病酒連朝起較遲南園門掩日長時庭前草長多新緑¶
雨後花開滿故枝絲颺微風罥古木水流曲徑到平池¶
呼童為整登山屐恐負幽人石上期¶
　　上已前一日與客同集虎邱山樓¶
山樓攜客飲春色正堪憐疊嶂浮雲外明湖落檻前松¶
門斜映日花徑暗流泉欲掃千人石欣然一醉眠¶
　　春日與客同過張幼于湖上别業¶
<pb:KR4e0212_WYG_004-10a>¶
春風湖上駐藍輿言訪蓬蒿仲蔚居髙閣過雲浮棟宇¶
匡牀飛雨潤琴書呼童頻進松陵醸對客時烹笠澤魚¶
繾綣從君還竟日倦遊誰惜病相如¶
　　春日訪方司訓二首¶
訪舊攜軒從山行一徑斜春風多栁絮夜雨長蒲芽草¶
滿王孫路雲深處士家憐君頭白盡潦倒卧煙霞¶
不見方干乆沉吟帶瘦容靑山城市逺白屋薜蘿封身¶
向閒中老交從病後慵湖山風月夜安得更相從¶
<pb:KR4e0212_WYG_004-10b>¶
　　山牕獨坐二絶¶
日永篆煙消風寒襟袂薄閒牕無客來坐乆庭花落¶
林合鳥聲頻山含花氣重春色已將闌欲寢不成夢¶
　　上湖舟中¶
春遊興未已一棹泛中流塔影波心落嵐光樹杪浮岸¶
花紅欲盡汀草緑初稠念此頻來往壺觴共勸酬¶
　　早登拂水巖¶
肩輿侵曉發一徑入中天花落鶯聲外人行鳥道邊雲¶
<pb:KR4e0212_WYG_004-11a>¶
深低䕶石風送亂飛泉更上層巔望雙崖若劒懸¶
　　山齋睡起¶
幽齋初睡起斜日透窗明簷外羣蜂出花間一鳥鳴微¶
吟無限思晏坐有餘清㸃檢殘春色凭䦨詩又成¶
　　初夏日與社友同集蔣髙凉宅¶
芳辰喜良晤清酌坐花前松竹開三徑冠裳聚七賢笑¶
談娯白髮醉眼望青天别後林光暝歸途細雨邊¶
　　新夏登虎邱山閣¶
<pb:KR4e0212_WYG_004-11b>¶
山樓杯酒坐移時醉倚䦨干日欲西芳草叢深麋鹿走¶
殘花落盡杜鵑啼林藏宿雨枝頭重風壓輕雲水面低¶
遊客不知春已去畫船簫鼓聚香堤¶
　　贈吳少溪宮詹¶
海内賢豪士如公復幾人棄繻遊上國彈鋏客平津意¶
氣凌霄漢聲華動縉紳穆皇初御極潛邸昔為臣晝日¶
方傾藿秋風忽憶蓴煙霞堪自老風月未全貧安石登¶
山屐淵明漉酒巾竹林羣結社桃實幾經春坐客金蘭¶
<pb:KR4e0212_WYG_004-12a>¶
舊庭闈玉樹新陶朱同晩節方朔是前身人並推耆德¶
時方禮逸民聖朝纁璧詔早晩下楓宸¶
　　滸墅新晴¶
雨歇芳林潤風生細浪浮河津當孔道關法阻行舟斜¶
日蒸花氣輕寒動麥秋自嫌嬰世網空負主人留¶
　　河橋曉發¶
水村雞唱後曙色到蓬牕雲破猶隨月河斜欲墮江乗¶
風攜畫槳分火剔銀釭殘酒時消盡詩魔未肯降¶
<pb:KR4e0212_WYG_004-12b>¶
　　集徐鴻臚園林¶
雷聲起天末驟雨忽傾盆徑引奔泉落林棲斷靄昏殘¶
陽催去客暝色帶清樽醉拂羅衫袖淋漓半酒㾗¶
　　夏日園居獨坐¶
經時乆不到山莊數畝園居野趣長窗竹日髙斜弄影¶
庭花風動暗浮香書抛滿架呼僮帙酒熟盈樽待客嘗¶
獨坐更無塵慮擾蕭然真足傲羲皇¶
　　南樓雨坐¶
<pb:KR4e0212_WYG_004-13a>¶
投閒登小閣獨坐倚雕闌簾幙千村雨絺衣五月寒水¶
聲來坐上煙景翳林端風灑侵窗竹圖書潤未乾¶
　　南浦新晴散歩¶
散帙尋幽賞園林過雨新菜畦微有徑苔石淨無塵鄰¶
犬時迎客池魚解避人壺觴隨意飲漉酒不須巾¶
　　鵞湖雨後舟行¶
雨洗湖光淨可憐逺山湖外斂輕煙離披蘆荻疑連漢¶
浩渺蘭舟欲上天鳥逐帆飛明鏡裏漁收網掛夕陽邊¶
<pb:KR4e0212_WYG_004-13b>¶
呼僮釃酒消閒坐散髮篷牕一醉眠¶
　　毘陵舟中¶
向晩毘陵道官橋繫短篷水迎風起浪日射雨成虹鬢¶
逐年華白顔隨酒暈紅甘心老空谷一任笑愚公¶
　　舟中望惠山¶
往返梁谿道開簾見惠山遥憐多勝槩恨不及躋攀雲¶
壑清泉冷松門白日閒狂遊今不倦極目只空還¶
　　歸舟晩眺¶
<pb:KR4e0212_WYG_004-14a>¶
侵星時鼔棹畢景未收帆日落煙横浦天高月掛巖多¶
情新緑酒落魄舊靑衫醉後清狂態憑誰笑阿咸¶
　　常熟舟中¶
落日琴川路薫風彩鷁新煙波時獨往鷗鳥自相親興¶
豈同元亮狂疑類季真憑誰問行跡湖海一孤臣¶
　　十三夜山亭玩月¶
華館中秋夜青天片月來彤弓弦未彀寳鏡匣初開疎¶
影穿簾幙淸光落酒杯坐深忘却倦一任漏頻催¶
<pb:KR4e0212_WYG_004-14b>¶
　　中秋夜石湖舟中無月¶
湖上通宵坐中天月未明孤舟虚夜景萬籟自秋聲竹¶
葉沽還進燈花剪復生故人相對飲潦倒不勝情¶
　　十六夜抵虎山橋¶
夙有山橋約今從煙水遊晴嵐浮列嶂落日漾中流寺¶
迫諸天晩湖懸一鏡秋相看明月上談笑理觥籌¶
　　秋日與客同登靈巖二首¶
破曉登危巘行行入翠微琴臺松韻細香徑露華晞地¶
<pb:KR4e0212_WYG_004-15a>¶
僻幽花吐池晴浴鳥飛投閒尋古跡竟日自忘歸¶
靈巖攜上客石磴倩僮扶掬水臨雙井凭髙瞰五湖煙¶
霞迷古洞霄漢揷浮圗此地三年别重來興不孤¶
　　家弟歸自秣陵攜酒同登虎邱¶
朝來烏鵲喜天畔鶺鴒歸挈客登高閣開樽對落暉天¶
香流綺席秋色上羅衣醉後囘孤棹風帆一片飛¶
　　滸墅舟中與蔣雲厓郡守夜話¶
河梁同艤棹杯酒夜相親坐對靑燈乆還驚白髪新煙¶
<pb:KR4e0212_WYG_004-15b>¶
霞三徑侶天地兩閒人故舊論心處相看醉態真¶
　　秋日與蔣使君同遊黄公澗¶
登髙行憩樹掃石坐聽泉林谷含秋色邨墟起暮煙亭¶
依靑嶂曲酒送白雲邊飲罷天將暝歸舟醉欲眠¶
　　蠡東秋夜¶
池館深秋夜寒蛩不住鳴涼飇千里至新月一鈎明古¶
壁殘燈影空堦落葉聲芸編閒檢罷獨坐有餘清¶
　　秋晩南園二絶¶
<pb:KR4e0212_WYG_004-16a>¶
亭俯曲池中人歸殘照裏夾岸芙蓉花盈盈隔秋水¶
幽棲謝俗縁僻性耽清賞醉後歩蒼苔東林月初上¶
　　南園秋暮二首¶
蹔爾塵氛逺居然心境幽遣懷頻覓句窮睇獨登樓禾¶
黍孤邨晩芙蓉夾岸秋自甘疎懶性清世愧沉浮¶
揺落深秋後凄凉欲暮時印堦多鳥篆網户總蛛絲竹¶
圃風聲集蕉庭日影移時逢攜酒伴相與醉東籬¶
　　雨後晨起即事¶
<pb:KR4e0212_WYG_004-16b>¶
卧聽中宵雨仍驚十月雷晨光時漸動寒色曉來催試¶
檢狐裘在慵將鸞鏡開科頭清旭裏獨歩思徘徊¶
　　送長洲李明府入覲¶
作宰君當英妙時政成應報九重知雲中宮闕雙鳬逺¶
客裏風霜一鶴隨紫陌朝囘煙未散彤庭宴罷日初移¶
自來卓異堪殊賞借冦能忘竹馬期¶
　　與袁太常顧水部蔣郡守同登徐鴻臚後苑層樓¶
叢林架層閣縹緲插靑天逺送千山雨平吞萬井煙杯¶
<pb:KR4e0212_WYG_004-17a>¶
傳殘照裏人醉白雲邊賢主時邀客頻來下榻眠¶
　　冬日舟過蠡西¶
仲冬風日好天氣更宜人霧散林初霽霞明水欲春帆¶
移青雀逺村狎白鷗馴故舊時相迓樽前意味真¶
　　夜過蠡西竹梧書院¶
當年讀書處今日喜重過拂樹霜華重穿簾月色多興¶
同狂阮籍迹類病維摩醉向孤燈坐凄涼奈若何¶
　　醉歸東蠡¶
<pb:KR4e0212_WYG_004-17b>¶
醉歸天漸暝野燒映寒原委巷兒童候叢林鳥雀喧燈¶
花落書案風葉走柴門自喜身閒曠那能效檻猿¶
　　竹梧軒晨起¶
夜飲歸來晩晨眠起較遲日髙煙未散春入鳥先知自¶
覺心如水寧言鬢似絲疎狂時共棄獨樂復何疑¶
　　東樓小坐¶
髙樓瞰𤣥圃杯酒坐移時煙景翳林杪春光上柳枝窗¶
虚雲滿棟冰泮水平池夙有清狂興臨風一解頤¶
<pb:KR4e0212_WYG_004-18a>¶
　　早春與客同過張幼于曲水别墅¶
尋梅往南郭因過辟疆園奇石風霜古長林竹樹繁髙¶
情追梓澤痛飲效平原客散宵分後空餘月滿軒¶
　　蠡東别業閱壁間鄭侍御詩愴然書感¶
谷口人何在緘題手澤存靑年棄軒冕白社共琴樽身¶
退名還重家貧道自尊修文竟成幻無處可招魂¶
　　月夜舟次吳塔與顧陸二丈酣坐¶
扁舟載月艤林臯故舊相逢盡濁醪坐擁黒貂青露重¶
<pb:KR4e0212_WYG_004-18b>¶
行看玉兔碧天髙惟當佳景攜三益肯向衰年歎二毛¶
曠達從來說嵇阮竹林還許醉山濤¶
　　陳氏湖田别業晩集¶
攜酒臨山閣杯深客漸醺湖心淹落照樹杪度春雲風¶
急鴉羣亂山髙鳥道分歸途無醉尉誰詰李將軍¶
　　過湖上友人别館¶
園林幽勝傍湖鄉春雨初晴草樹香落盡梅花無客看¶
柴門深閉陸渾莊¶
<pb:KR4e0212_WYG_004-19a>¶
　　春日游石湖因登張幼于浮黛樓¶
危樓時縱目物候向春融孤黛浮天上明湖落掌中牕¶
虚含宿雨簾動引微風坐乆渾忘去凭闌夕照紅¶
　　稽范堂懷張幼于¶
范相幽棲處風流幾百年清芬遺後代華構景前賢夜¶
送呉山月晨分笠澤煙何時共公子歸老石湖邊¶
　　春日郊居遣興¶
春來江上景偏幽草木欣欣雨乍收花徑風微黄蝶舞¶
<pb:KR4e0212_WYG_004-19b>¶
萍池水長錦鱗遊自憐緑野今為主誰識青門舊是侯¶
杯酒爐薫消日月閒心總為白雲留¶
　　春城送張幼于遊錢塘兼寄張水部德夫¶
胥江春水漫城隂詞客乗春去武林三月風光湖上好¶
六橋草色雨中深年來夙有靑山約别後應多白雪吟¶
花下若逢張水部為言予已二毛侵¶
　　曉發婁江將訪王棘卿元美¶
曉風吹片雨篷底作輕寒煙草連天去江花帶露看幽¶
<pb:KR4e0212_WYG_004-20a>¶
偏勤簡帙離索懶衣冠訪舊還探勝扁舟興未闌¶
　　春日過王棘卿園亭二首¶
摩詰幽居後藍田别業新園林三徑曲花木四時春日¶
有攜琴客時多問字人頗容疎懶性一室願為鄰¶
紺園春欲暮光景入繁華雨後多芳草風前自落花攢¶
峰危柱石曲水爛蒸霞未盡登臨興西林日已斜¶
　　春郊散歩¶
江城春雨後緑水映晴沙緩歩憐芳草多情恨落花衣¶
<pb:KR4e0212_WYG_004-20b>¶
沾香霧重絲颺暖風斜興到尋遊伴前邨問酒家¶
　　春水舟中小飲二首¶
撥棹春波緑開簾夕照紅杯傳新荻渚人醉落花風縱¶
飲情何劇狂吟句自雄衰年謝軒冕放浪一漁翁¶
攜榼聊同飲囘舟已半酣煙雲花外繞天水鏡中涵宦¶
海風塵逺江鄉趣味諳疎狂時共棄嘯隠大江南¶
　　後苑牡丹盛開與諸公同賞分韻得杯字¶
名花嬌豔雨中開把酒臨軒待客來繡幕香浮靑玉案¶
<pb:KR4e0212_WYG_004-21a>¶
雕䦨光映紫霞杯殘春去夏無多日老景看花得幾囘¶
且向樽前共歡賞莫教零亂委蒼苔¶
　　自雲間過嘉善訪金明府不遇¶
停橈夜聽華亭鶴放棹晨披檇李雲日暮孤帆天際落¶
路迷何處訪神君¶
　　園亭雨後即事¶
别墅紅塵逺幽居日掩門松聲醒客夢鳥語類人言籬¶
落斜通徑溪流曲抱邨池亭梅雨霽獨坐向黄昏¶
<pb:KR4e0212_WYG_004-21b>¶
　　送蘭溪金明府赴召北上¶
送君馳驛去江上雨初晴一鶴同琴往雙鳬拂棹行掖¶
垣新視草花縣舊知名聞說朝陽鳳偏從盛世鳴¶
　　獨酌¶
雨洗長天淨霞飛落照明行看秋色逺坐覺晩涼生獨¶
酌聊乗興幽棲不用名醉吟空向夕四壁亂蛩鳴¶
　　送楊大叅同年赴粤西二首¶
秋風江上動雙旌逺駕星軺嶺外行夾道兒童笑相語¶
<pb:KR4e0212_WYG_004-22a>¶
秋江應譲使君清¶
日落煙江路欲迷望中一片白雲低使君心與雲俱逺¶
萬里隨風到粤西¶
　　送闕儀部之饒州¶
曉向金閶折栁枝臨行贈别意遲遲欲知别後相思處¶
夢斷匡山月落時¶
　　獨坐¶
孤燈明滅夜迢迢獨擁寒衾酒漸消堦下蟲吟和露切¶
<pb:KR4e0212_WYG_004-22b>¶
牕前葉落信風飄百年已悟塵棲草一夢猶驚鹿在蕉¶
老去自憐精力改帶圍應減沈郎腰¶
　　悟石軒待月歸舟漫成¶
悟石軒中竟日留坐聞仙籟引箜篌蒼煙晴帶諸天暮¶
丹桂香含一壑秋醉喜微風生短袂歸看明月浸虚舟¶
每逢佳景偏多興狼藉杯盤夜未收¶
　　蠡東漫興¶
澤國秋將盡柴荆客到稀鴈歸楓葉改雞啄稻粱肥滌¶
<pb:KR4e0212_WYG_004-23a>¶
器催盛酒敲砧擬授衣山林興成癖甘與世相違¶
　　塘灣舟中夜雨¶
山雨暮來急篷牕夜卧遲簫聲雲外落燭影席間移共¶
醉黄花酒應多白雪詞因悲名利客潦倒在天涯¶
　　送曽鴻臚歸豫章¶
握手臨岐把濁醪送君千里去江臯清霜曉拂張華劒¶
朔氣寒生范叔袍彭蠡帆收山月上匡廬雁度楚天髙¶
相逢不乆重為别兩地應知夢寐勞¶
<pb:KR4e0212_WYG_004-23b>¶
　　送徐明府赴海陽二首¶
送子潮陽去星軺度嶺雲當官應有法飾治更須文海¶
近烽烟接城臨島嶼分欲知新製錦試問小馮君(馮乃/舊令)¶
族本衣冠舊腰懸印綬新雙鳬飛逺道匹馬逐輕塵月¶
照琴堂夜花明海縣春政成歌頌起坐見鱷魚馴¶
　　滸墅道中¶
天末長風發孤舟送上溪鷗羣衝浪起鴈陣入雲迷林¶
帶荒煙暝山銜落日低蟹螯空薦酒痛飲醉如泥¶
<pb:KR4e0212_WYG_004-24a>¶
　　舟中偶述¶
䖍臺遊倦即歸畊蹤跡渾如水上萍遯世何須歌白石¶
養生惟喜誦黄庭詩當月下偏催和酒向花前不放停¶
自是江鄉容傲吏許誰遥應少微星¶
　　夜宿山家¶
車馬勞勞日已斜僕夫指引到山家園蔬細摘時頻進¶
村酒新篘不用賖片月近人寒弄色孤燈對客夜生花¶
山翁醉問家何處慚愧呉門學種𤓰¶
<pb:KR4e0212_WYG_004-24b>¶
　　曉行入山¶
曉别山翁去星河壓嶺低亂岡頻駐馬數里未聞雞殘¶
月和煙沒清霜使徑迷仙家行漸近徐歩躡丹梯¶
　　晨登大茅峰¶
肩輿渉險到仙源一路泉聲入耳喧巖畔蒼松千歲古¶
洞前瑶草四時繁龍潛幽壑生雲氣龜斷荒碑積蘚㾗¶
便欲飄然避塵世採芝何處訪東園¶
　　夜宿崇明寺舊寓¶
<pb:KR4e0212_WYG_004-25a>¶
二十年前逐隊行重來蕭寺不勝情入門寒月侵階白¶
俯檻浮雲與塔平燈下漫傾新貰酒壁間還認舊題名¶
夜寒禪榻凄涼甚一枕黄粱夢不成¶
　　南都歸途中作¶
整裝晨向板輿升物外雲遊近類僧浪跡自同狂北阮¶
微行誰識舊東陵呉中别業應歸去白下名山惜未登¶
非敢清時即長往依違恐負丈夫稱¶
　　虎邱訪僧不遇¶
<pb:KR4e0212_WYG_004-25b>¶
停橈徐歩扣禪關門掩松隂白日閒坐對寒雲時悵望¶
蕭條落葉滿空山¶
　　南樓曉望¶
曉向南樓望陽光動綺疏蛛絲盈几案鳥跡汙琴書曝¶
背難為獻閒心只自如仲冬風日好聊此稱幽居¶
　　送王大叅同年南還二首¶
當年邂逅大江濵䇿馬看花上苑春宦轍從來途路險¶
故鄉歸去歲華新東風舊宅仍栽柳細雨芳洲更采蓴¶
<pb:KR4e0212_WYG_004-26a>¶
别酒莫辭頻勸飲與君俱是倦遊人¶
江城送客日西斜一片孤帆去永嘉澤國舟中無薏苡¶
官橋雪後有梅花故人惜别重攜手遊子先春擬到家¶
鐘鼎山林俱夢幻好將詩酒弄煙霞¶
　　郊居晨起即事¶
郊居時晏起寒色動柴門日出雞豚散庭空鳥雀喧斷¶
煙棲木杪殘雪擁籬根曝背南簷下狐裘漸覺温¶
　　山行口占¶
<pb:KR4e0212_WYG_004-26b>¶
湖鄉歲晩倚蘭橈山背隂隂雪未消閒向官橋時問信¶
春光先露早梅梢¶
　　月夜渡湖過虎山橋¶
一葦風生過五湖山橋此夜月同孤天浮皓魄連銀漢¶
波漾流光注玉壺荻渚漁歌時互答沙汀鴈宿自相呼¶
優游物外渾無累且覓髙陽舊酒徒¶
　　元日¶
元日還新霽東風上栁條逺山嵐半吐積水凍全消寳¶
<pb:KR4e0212_WYG_004-27a>¶
鼎香焚柏金樽酒頌椒衰年逢令節清興覺偏饒¶
　　送王古菴侍御之夜郎¶
金閶門外柳條春客斾悠悠指去津江畔寒梅迎棹發¶
天涯芳草映袍新憐君舊是烏臺使老我今為白社民¶
别酒臨行須强飲雲山萬里共誰親¶
　　閒過靈殿寺看梅¶
古寺荒涼煙景賒竹林深處是僧家老梅不識寒暄態¶
依舊春開幾樹花¶
<pb:KR4e0212_WYG_004-27b>¶
　　春日攜榼同顧陸二文學往北寺野望¶
雙樹尋芳坐孤梅發興新日斜幡影墜春入鳥聲頻陌¶
上韶光動樽前趣味真年來逃世網偏覺故人親¶
　　晨起¶
何處雞聲枕上聞碧紗窗外曙初分庭花欲發含朝露¶
海日將生散曉雲解組乆同南郭隠守株無愧北山文¶
殘生病後堪行樂不羨區區竹帛勛¶
　　病起小齋即事¶
<pb:KR4e0212_WYG_004-28a>¶
不到名園乆春殘花事稀林香還入坐草色欲沾衣喬¶
木干青漢層臺落翠微平生躭勝賞日暮竟忘歸¶
　　夜宿山房¶
客座傳杯罷禪房借榻眠小樓靑嶂曲髙枕白雲邊寳¶
刹諸天近瑶臺片月圎幽棲塵事逺積久足延年¶
　　月下與客同歩¶
散歩千人石鐘鳴夜未䦨雲歸山閣暝月浸劒池寒花¶
氣侵衣薄松風吹酒殘病餘難乆立長嘯倚危闌¶
<pb:KR4e0212_WYG_004-28b>¶
　　山房晩坐¶
山中初病起三宿逺公房避俗尋蓮社全生禮藥王泉¶
流穿澗冷花落染塵香對此逍遥坐將迎意盡忘¶
　　山房曉起簡同遊諸君¶
無端夜雨五更寒紙帳聞雞客夢殘松籟風微還入座¶
花隂日上漸過闌漫言桑下逾三宿還喜樽前聚二難¶
乗興忘歸君莫訝萬金那易一身閒¶
　　後苑層樓登覽¶
<pb:KR4e0212_WYG_004-29a>¶
髙閣連雲起層軒逼水開簷前芳樹遶座上逺山來景¶
向春城聚詩從暮雨催家園増勝槩竟日此徘徊¶
　　立夏日後苑漫題¶
倐忽流光春又徂朝來病骨强支吾輕煙風颺時髙下¶
細雨雲移乍有無深竹鶯遷簾外語平湖鳥下鏡中呼¶
景隨物換留無計斷送餘生酒一壺¶
　　初夏南園雜興一首¶
南苑逢初夏蔷薇滿架花幽香微帶雨麗色爛蒸霞地¶
<pb:KR4e0212_WYG_004-29b>¶
擬東山勝樽開北海賒謝公行樂處沉醉岸烏紗¶
　　夏日過劉秀才邨居¶
訪舊青郊外停舟緑水濵景臨初夏日情是故鄉親杯¶
酒論文乆園林發興新相看頭盡白來往莫嫌貧¶
　　無錫城下夜泊¶
沙洲維畫舸獨坐向黄昏月委溪流湧風隨麥浪翻烏¶
棲城下栁犬吠水邊村心事憑誰語惟須酒一樽¶
　　與客同登呉氏園樓¶
<pb:KR4e0212_WYG_004-30a>¶
髙閣憑闌坐川原一望分庭花晴媚日林木上干雲山¶
色侵牕入鳩聲隔竹聞論文兼話舊不覺酒微醺¶
　　晩發岊亭¶
客路通宵雨河橋柳色靑水深新荻渚煙暗古郵亭對¶
鏡冠慵整凭闌酒未醒年來困塵網華髪漸星星¶
　　毘陵道中二首¶
揚帆初雨霽縹緲向毘陵雲斂山仍出沙虚岸欲崩渚¶
花迎雀舫堤柳掛魚罾歸路梁谿近名山擬共登¶
<pb:KR4e0212_WYG_004-30b>¶
路出晉陵西城懸落日低鷗驚漁棹起烏向女牆棲水¶
竹由來美煙花望欲迷因思漆園吏吾道付醯雞¶
　　南園散歩¶
向晩開三徑薫風洒客裳修篁新脫粉幽草暗生香水¶
溢羣魚泳林深百鳥藏閒來觀物理不覺意俱忘¶
　　郊居口號二首¶
嬾性優游鹿豕羣閒將杯酒對南薰醉來髙卧北窗下¶
松竹蕭蕭鎖白雲¶
<pb:KR4e0212_WYG_004-31a>¶
課僕晨畊負郭田坐憐喬木午叅天也知冠盖京華客¶
輸我林間一醉眠¶
　　送馬大叅同年北上¶
一片征帆帶夕暉官橋煙柳暮依依别時紅蓼迷江渚¶
到日黄花滿帝畿命下喜生毛義檄夢囘驚覩老萊衣¶
知君才力猶强健肯向明時暫息機¶
　　呉江訪李中丞晩歸二首¶
訪舊攜孤棹江城落照紅暮林投倦鳥秋水偃長虹燈¶
<pb:KR4e0212_WYG_004-31b>¶
起荒郊外帆飛細雨中三髙不可作千載仰遺風¶
畫船時載酒銀燭夜生花老去身逾嬾秋來興每佳朗¶
吟歌白雪沉醉岸烏紗舟子兼程進更深未到家¶
　　琴川夜歸¶
百里琴川路扁舟載月歸揚帆凌皓景把酒弄清輝山¶
斂孤雲盡河懸列宿稀更䦨人醉後露下濕荷衣¶
　　夜泊太倉城下¶
醉向篷牕卧悠悠夢未成一簾秋月白孤枕夜濤聲夙¶
<pb:KR4e0212_WYG_004-32a>¶
有江湖興難忘魚鳥情漏催天易曉隔水又雞鳴¶
　　松江道中¶
水鄉溪屈曲蘆葦晩蕭蕭歸鴈衝殘雨行舟趁落潮新¶
詩時易就宿酒未全消前路多村店靑旗映畫橋¶
　　秋晩過西山别業¶
艤棹臨湖曲穿雲過嶺西亂蛩吟露切歸鳥度煙迷天¶
斂殘霞盡峰懸落日低山齋行欲到分火借靑藜¶
　　天池道院小坐¶
<pb:KR4e0212_WYG_004-32b>¶
名山深窈窕池引細泉分樹倚將崩石峰留欲去雲幽¶
軒含積翠古桂送清芬痛飲渾忘去微風酒漸醺¶
　　贈孫將軍岐陽¶
將軍不武類能文籍籍芳聲藝苑聞䇿蹇行吟松徑月¶
枕書髙卧石牀雲看花酌酒秋將暮剪燭彈棊夜未分¶
寄我新詩總珠玉山堂日日挹淸芬¶
　　贈張幼于訪舊¶
幽棲常傍白雲眠乗興時登訪戴船舊約喜從千里去¶
<pb:KR4e0212_WYG_004-33a>¶
新詩應擬萬人傳滄江水接天俱逺采石秋髙月正圎¶
知向故人歡㑹處桂花香落酒樽前¶
　　蠡東别墅¶
籬落三秋景柴扉一徑通浩歌驚宿鳥徐歩聽寒蛩橘¶
柚霜前緑芙蓉水際紅無官真散逸何必悶書空¶
　　九日與客登上方流雲亭¶
選勝登危巘攀躋未憚勞兩山浮水出孤塔插天高湖¶
色分漁艇林香入客袍日斜人醉後轉覺興陶陶¶
<pb:KR4e0212_WYG_004-33b>¶
　　蠡溪秋夜¶
一池秋水浸芙蓉荒蘚如裀草徑封平楚雨收煙慘淡¶
長空雲翳月朦朧欲逃塵網同孤鶴閒向邱樊愧伏龍¶
寂寞山窗燈火夜樽前嘯咏任疎慵¶
　　孟冬日南苑即事¶
窮日牽塵鞅因躭别業幽園林開緑野臺榭俯清流落¶
葉飛還舞閒雲去復留地偏心境寂無語倚南樓¶
　　晩過王宴嶺¶
<pb:KR4e0212_WYG_004-34a>¶
山行逾數里一嶺界天髙疊嶂全封蘚叢林半是蒿雲¶
歸迷鳥道風起沸松濤向晩囘孤棹行㕑進濁醪¶
　　夜宿江樓¶
欲覽仙巖勝遥從江上行小樓春月色孤枕夜濤聲竹¶
葉消愁盡梅花入夢清來朝潮正長風送一帆輕¶
　　八坼夜泊¶
笠澤停橈處村醪不醉人樽前燭影墜岸上柝聲頻漸¶
覺家山近休嫌客路貧夜來風雨急疑是妒芳辰¶
<pb:KR4e0212_WYG_004-34b>¶
　　上方流雲亭小坐¶
日浴湖光淨山含秋氣深白雲迷古寺黄葉墜疎林水¶
送亭中色峰移石上隂相逢此佳景杯酒醉還斟¶
　　寄徐大叅同年二首¶
曽向長安歩後塵倦遊歸卧五湖濵雲林自喜能容我¶
宦海從來可畏人一枕黄梁真是夢數杯緑酒易為春¶
百年光景今過半贏得逍遥物外身¶
畏途日日起風波寄語君侯奈若何黄雀銜環誰復有¶
<pb:KR4e0212_WYG_004-35a>¶
靑蠅玷璧古來多射工沙際窺人影魑魅山中喜客過¶
須識此中真險惡還家嘯傲舊煙蘿¶
　　早春日晨起遣懷¶
斗帳孤眠怯曉寒起看紅日已三竿誰憐病後腰肢小¶
自覺閒來心境寛柳色弄晴煙未散梅花破冷雪初殘¶
從敎春滿西郊外繞路芳菲簇錦鞍¶
　　早春日自遣¶
東風披拂凍全消漸覺煙光動柳條病後未須抛藥裹¶
<pb:KR4e0212_WYG_004-35b>¶
春來還喜整蘭橈山中蘿薜原相約湖上梅花早見招¶
自分逍遥謝塵鞅但將詩酒過清朝¶
　　春夜¶
病骨偏宜睡呼童早閉門孤燈侵夜短薄絮向春温雨¶
翳鐘聲杳風驚犬吠喧誰憐漢司馬今已老文園¶
　　徐少叅宦遊初歸賦得東園春奉寄¶
江城佳勝在名園花木逢春各競妍鴨緑波光浮麗日¶
鵝黄栁色弄輕煙遊人乆許攜樽過舊客還容借榻眠¶
<pb:KR4e0212_WYG_004-36a>¶
寄語初歸東道主暫時相賞是良縁¶
　　上已日雨坐遣懷¶
上已多風雨蘭亭興已違春寒増寂寞煙景入霏微草¶
色閒侵幔苔㾗欲上衣登樓時徙倚㸃㸃暮鴉歸¶
　　琴川道中¶
虞山不到已經年此日登臨破暝煙沙岸人行殘霧裏¶
水村花發夕陽邊白頭漸覺交游少靑眼還應故舊憐¶
夜向篷牕還起坐一方明月滿琴川¶
<pb:KR4e0212_WYG_004-36b>¶
　　南園口占二絶¶
池臺乆雨後芳徑生新草閒上畫樓看牕裏靑山小¶
小亭蒼翠繞與客坐移時花落靑春暮枝頭呌子規¶
　　暮春日蠡東對客遣興¶
抱病江鄉過客稀春深白日掩柴扉樽前愛坐山當户¶
醉後何妨酒滿衣飛絮池塘魚競出落花庭院燕初歸¶
來朝不淺登臨興著屐穿雲入翠微¶
　　病中口號¶
<pb:KR4e0212_WYG_004-37a>¶
雨後花香入院清閒來心境絶將迎一庭修竹紅塵逺¶
竟日唯聞鳥雀聲¶
　失編¶
　　和顧東白冏卿歸田倡和集原韻¶
九重綸命下公車得許東歸意自如青瑣當年同仗馬¶
碧山今日復焚魚三竿紅日堪消酒半榻清風稱讀書¶
更羨臨行投贈者陽春欲和愧瓊琚¶
　　金陵下第東歸¶
<pb:KR4e0212_WYG_004-37b>¶
石頭城下竝孤舟千里關山汗漫遊行色悤忙書劒冷¶
西風蕭颯鬢毛秋疎林黄葉連天思古驛寒花滿目愁¶
三載相期只如此忍看蘇季黒貂裘¶
　　雨後中庭夜坐¶
槐庭秋雨霽正是納涼時雙闕銀河近千林玉露滋興¶
隨清夜發坐為好風移此意無人解唯應達者知¶
　　挽朱秀才良玉¶
蚤歲相知筆硯同中年岐路各西東靑雲愧我身先達¶
<pb:KR4e0212_WYG_004-38a>¶
白首憐君志未終蕙帳徒懸秋月冷酒杯應向夜臺空¶
臨風無限凄涼思腸斷荒煙落日中¶
　　贈楊道衡姊丈¶
當年同學在庭闈中歲離羣一鴈飛愧我風塵偏易老¶
羨君林壑又知非玉桃薦酒娛珠履金勝傳春映綵衣¶
共對南山頻勸飲不妨明月繞柴扉¶
　　宿上宮呉道士太虛樓¶
太虛樓閣倚層雲檻外三峰掛夕曛嵐合香煙千樹暝¶
<pb:KR4e0212_WYG_004-38b>¶
風飄仙籟九天聞初晴簾幕懸烏影向晩松楸下鶴羣¶
更喜慇懃呉羽客相隨月下禮茅君¶
　　山中贈楊勺泉道士¶
仙壇乆著錬師名鞭撻風雷宇内驚勺水休將容易看¶
曽為霖雨濟蒼生¶
　　哭金秀才¶
月落江湖夜已闌故人别後見應難西風吹散清宵夢¶
腸斷霜天雁影寒¶
<pb:KR4e0212_WYG_004-39a>¶
　　悼鶴¶
雙鶴原從海外來幽軒日日歩蒼苔未能振翮凌霄漢¶
相繼游魂赴夜臺雲暗江樓何處覓月明華表幾時囘¶
憑䦨悵望西風下零落霜毛真可哀¶
　　戲為柳枝詞贈别二首¶
岸頭柳色近鵝黄絲短那堪别恨長寄語東風休作態¶
天涯到處斷人腸¶
東風昨夜消殘雪弱栁絲絲漸堪折上林春色自多情¶
<pb:KR4e0212_WYG_004-39b>¶
莫向河橋頻送别¶
　　濠梁雜詠六首¶
紅羅浮水産真人崛起平將六合吞掃蕩凶殘歸禮樂¶
朗然别是一乾坤¶
元末英雄角逐時真龍猶未出天池諸艱厯盡天方授¶
一起時將大難夷¶
豐沛濠梁俱帝鄉盡憑三尺定封疆本朝自用周官制¶
不似炎劉雜霸王¶
<pb:KR4e0212_WYG_004-40a>¶
河山形勝昔中都佳氣千年擁帝圖多少金陵騎馬客¶
當年曽此効工徒¶
彭蠡鏖兵勢頗窮韓生徇節意何忠那知漢室論功日¶
不錄滎陽紀信功¶
破曉馳驅驛路來沙邊立馬自徘徊英雄千載今誰在¶
淮水東流不復囘¶
　¶
　¶
<pb:KR4e0212_WYG_004-40b>¶
　¶
　¶
　¶
　¶
　¶
　¶
　¶
　鯤溟詩集巻四¶
