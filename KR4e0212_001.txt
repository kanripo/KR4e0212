# -*- mode: mandoku-view; -*-
#+TITLE: 鯤溟詩集
#+DATE: 2015-08-25 00:26:07.696972
#+PROPERTY: ID KR4e0212
#+PROPERTY: BASEEDITION WYG    
#+PROPERTY: JUAN 卷一
<pb:KR4e0212_WYG_001-1a>¶
欽定四庫全書¶
　鯤溟詩集巻一¶
　　　　　　　　　　　　明　郭諫臣　撰¶
　　春日遊天池山和天水胡公韻¶
天半孤峰削出竒蓮花倒影入天池晴雲暖護池邉竹¶
芳草春深石上碑霞彩盪空山欲動松隂滿地日初移¶
仙源坐乆渾忘倦莫怪遊人歸去遲¶
　　長蕩舟行¶
<pb:KR4e0212_WYG_001-1b>¶
蘆葦煙消兩岸青湖光浩蕩水雲平晴波逺弄青山色¶
緑栁新添黄鳥聲濁酒貰來縁有約殘英落盡自無情¶
西山此去偏多興薇蕨離離遶澗生¶
　　送從兄宗義戍龍里¶
萬水千山行路難落花啼鳥靜中看長途有客頻回首¶
故國無人獨倚闌荒戍城邉騏驥老夕陽江上鶺鴒寒¶
白雲南去蠻鄉近笑倚吳鈎天地寛¶
　　仲夏寄覺海玘公¶
<pb:KR4e0212_WYG_001-2a>¶
不見旻公乆時時憶草堂修篁環徑宻幽草徧山長絶¶
壁雲疑墮奔流水自忙依依舊遊處相約在重陽¶
　　英氣歌¶
男兒挺生天地間英雄激烈如邱山養育成就在磨礪¶
間關百折胡厚顔巾幗之遺不足恥綠林之輩不足死¶
㑹須一忍在萬全方是英雄好男子君不見應侯昔為¶
魏相客青蠅白壁遭讒賊拉脅折齒佯死餘使車猥載¶
來秦國立談勇略萬乗傾相權赫赫諸侯驚仇人亡命¶
<pb:KR4e0212_WYG_001-2b>¶
終授首故人聊惜綈袍情又不見王孫昔日未遇時淮¶
隂年少爭相欺俛首俯伏出胯下一市嗤笑無能為誰¶
知事漢擒楚猴油幢虎帳臨淮流百辱仍將中尉報一¶
飯豈惜千金酬丈夫落落心千古悻悻小輩何足數乃¶
知能屈始能伸古來如此非獨我¶
　　春日山房有客過訪因留宿别¶
芳林日出翠煙消無限春心寄栁條紅雨池塘遊蝶醉¶
綠隂庭院語鶯嬌半忩殘月論文夜一枕微醺中酒朝¶
<pb:KR4e0212_WYG_001-3a>¶
感爾相過又相别青青酒斾映河橋¶
　　春日睡起¶
杏花庭院晝遲遲睡起初驚燕語時遍倚曲闌無限思¶
游絲閒駐海棠枝¶
　　雨中新栁¶
弱栁絲絲帶雨垂隔忩淡掃素娥眉等閑莫向河橋折¶
一縷常懸萬里思¶
　　想山中新茶¶
<pb:KR4e0212_WYG_001-3b>¶
酒渴時思茗一杯玉川風味許相陪金芽欲吐無消息¶
驚破江南昨夜雷¶
　　山忩雨夜話舊¶
不到西山乆空門閉緑苔喜從燈下語疑是夢中來舊¶
雨三年别新詩五夜裁老僧新釀熟對客一尊開¶
　　春日訪友雪阻不果¶
故人連卧病乆不共髙歌欲訪寒梅信其如雨雪何蹇¶
驢無處覓短櫂數能過試檢吟囊裏新詩積幾多¶
<pb:KR4e0212_WYG_001-4a>¶
　　春日與客同飲江亭¶
春風攜客上江亭萬頃波光洗眼明雲樹遙從天外落¶
風帆如在鏡中行夜深不厭頻催句興到還應數舉觥¶
指㸃蓬瀛那可見掀髯長嘯大江横¶
　　飛絮詞¶
楊花如雪舞晴空飄泊隨風恰似儂願化浮萍逐流水¶
與君千里或相逢¶
　　天街步月口占¶
<pb:KR4e0212_WYG_001-4b>¶
天街露冷思難禁對月空懸萬里心故國此時方搗練¶
滿庭梧影夜深沉¶
　　睡起¶
客舎蕭條日正長緑忩夢破黄鸝語分明身在故鄉遊¶
枕上思親涙如雨¶
　　自儀眞舟行大江¶
水拍春空一鏡明畫船風捲片帆輕金山雲護江心寺¶
鐵瓮天低京口城兩岸樹搖煙浪濶中流日照海潮平¶
<pb:KR4e0212_WYG_001-5a>¶
晚來忽聴傳呼語知有江南津吏迎¶
　　夜抵九江¶
譙鼓已三更孤舟載月明風霜千里客星漢九江城水¶
淨飛帆影天空落鴈聲暗思髙卧者潦倒夢初驚¶
　　早春日新喻道中¶
雨洗川原一望新宦逰風物易傷神閒花似笑忙歸客¶
新燕還尋舊主人逺樹妝成天外景飛花流出洞中春¶
滿懐佳况應難遣典却春衣莫論貧¶
<pb:KR4e0212_WYG_001-5b>¶
　　山中聞子規¶
草深山徑馬行遲兩岸豐林叫子規行客驟聞心獨慘¶
無端忽起故園思¶
　　永新道中¶
亂山髙下幾重重歴徧巉巖出險中平地起雲疑是嶂¶
夕陽射雨漸成虹飛泉百道奔寒澗髙塔千尋揷逺空¶
堪歎薄遊無定迹馬蹄終日自西東¶
　　送别故友歸吳中¶
<pb:KR4e0212_WYG_001-6a>¶
童稚論交三十年君今落魄困儒冠薄遊空慕林宗義¶
逆旅誰知范叔寒江濶孤舟行樹杪天空一雁落雲端¶
相逢不乆又相别今夜月明何處看¶
　　正月十一途中念家君初度偶成¶
宦遊終日馬蹄忙偶見梅花憶故鄉春酒熟時歸未得¶
一樽誰與進髙堂¶
　　舟中曉起¶
兩岸桃花夾水流一樽時醉木蘭舟多情最是三春夢¶
<pb:KR4e0212_WYG_001-6b>¶
夜夜遙從故國遊¶
　　新月¶
新月如&KR0211;曲未平清光照我入孤城當空桂影渾疑見¶
繞路松隂解送行三五漸從今夜滿尋常還是故鄉明¶
無端忽被㣲雲掩誰識嫦娥一片情¶
　　瑞州公館月夜有懷¶
栁梢新月照孤城花氣薰人入夜清遙想閨中春寂寞¶
有人對月漫含情¶
<pb:KR4e0212_WYG_001-7a>¶
　　登廬山凌虛閣¶
髙閣玲瓏倚太虛恍然身若在蓬壺開忩夜欲捫牛斗¶
俯檻時看走兔烏林外天花凝寳樹簷前仙靄擁香爐¶
憑髙極目秋天逺漢水湘山半有無¶
　　九日江州諸公相約登髙不果¶
木落天髙秋氣清黄花開滿九江城無縁得遂登髙興¶
空負江州刺史情¶
　　樂平道中秋晚¶
<pb:KR4e0212_WYG_001-7b>¶
山行林末見殘曛暝色催人漸不分幾㸃亂鴉歸暮堞¶
一行征鴈叫秋雲煙髙野燒連空起風急樵歌隔隴聞¶
終日馳驅車馬道薄遊多愧北山文¶
　　自樂平過徳興縣道經梅巖洞停輿入遊内有龍¶
　　耳臥龜石鹿石燕仙田覆船諸物因賦二律¶
山行逢野叟引我入仙源龍耳浮雲氣龜文雜蘚痕闢¶
來多嵗月别置一乾坤去後重回首煙霞鎖洞門¶
紆曲空山道深藏古洞天鶴巢千嵗樹龍滴四時泉無¶
<pb:KR4e0212_WYG_001-8a>¶
復燒丹竈空餘種玉田掛冠來此隠儘可學延年¶
　　鄱湖舟中翫月¶
千里鄱湖一櫂過氷輪倒影湧金波客中對景生佳况¶
醉後臨流發浩歌坐愛清輝浮玉宇遙看素練引銀河¶
廣寒夜静無人到辜負嬋娟柰爾何¶
　　春日分宜縣喜遇楊少府南歸¶
去值潯陽月歸當秀水春相看今日面猶是隔年人髙¶
閣聊同眺清尊不厭頻别離情萬種驚見二毛新¶
<pb:KR4e0212_WYG_001-8b>¶
　　七夕舟次楊村¶
燕闕天髙暮雨收青錢沽酒醉蘭舟蓼花曲岸迴殘照¶
禾黍西風動早秋三載空成南國夢一官還向上林游¶
遙思今夜吳門月幾處穿針閲女牛¶
　　九日同省中諸友遊天壇道院¶
雨餘秋色滿金臺九日聊因選勝來紫陌馬行苔徑滑¶
仙源犬吠竹門開登髙幾負茱萸約對客頻傾竹葉杯¶
既醉迴瞻天闕近九重佳氣鬱三台¶
<pb:KR4e0212_WYG_001-9a>¶
　　天街月夜¶
天街月色似中秋水接長空上下浮遙憶故園那可見¶
一聲寒雁過南樓¶
　　雨後自都門赴昌平途中覽勝漫賦¶
秋郊晨出雨初晴馬首燕山入漢清紫塞北臨千里磧¶
玉河南遶九重城漢家陵寢風雲護昭代山河日月明¶
晩向昌平一回首騰騰王氣擁神京¶
　　晩發昌平望京師¶
<pb:KR4e0212_WYG_001-9b>¶
祀罷諸陵逐曉回遙瞻旭日照金臺香輪旋輾平沙軟¶
仙斾晴披宿霧開秋色先從邉塞老山光還遶帝城來¶
一官願效山公啓三賦慚非杜甫才¶
　　省中秋晚即事¶
斜日薄西山幽齋夢初醒忩虚隙照明室靜爐煙冷老¶
圃帶秋容疎林淹暮景省中出毎遲松落空階影¶
　　送辛黄二民部同年奉使江浙監兊¶
朝罷金門夜已䦨行行使節向江干身離禁苑香初散¶
<pb:KR4e0212_WYG_001-10a>¶
手捧天書墨未乾明月孤舟人並徃福星一路衆爭㸔¶
東南民力君知否好為蒼生着意寛¶
　　早春日朝賀穆宗即位¶
王氣絪緼照紫薇明堂重見漢官儀雲移仙仗趨丹陛¶
風送爐香下玉墀日色旋臨鳷鵲觀春光先到鳯凰池¶
太平天子開新歴應遣皇華四牡馳¶
　　春晚省中書感簡許司封同年¶
東風撲面動微和春服初成試越羅城背暖消殘雪盡¶
<pb:KR4e0212_WYG_001-10b>¶
林梢晴帶夕陽多眼前物態看來變鏡裏光隂老去何¶
肯謝榮名似君少扁舟湖上傲煙波¶
　　與銓省諸公觀潄玉泉流觴酣飲¶
四山環列翠雲屏坐對清泉醉欲醒詩就香山追洛社¶
觴飛曲水續蘭亭仙源晝永花逾白輦路春深草自青¶
盛世風光莫虚度閒中華髪漸星星¶
　　觀永陵工作¶
新作陵園枕薊門衆山來勢自崑崙也知月窟羣龍偃¶
<pb:KR4e0212_WYG_001-11a>¶
驚見天衢萬馬奔王氣騰霄微復見峰嵐映日吐還呑¶
司空欲倣前朝制光武遺謀今尚存¶
　　春日左闕門宴罷閒坐掖舍即事¶
宴罷宫門午漏遲掖垣花發萬年枝晴牕燕語黄金屋¶
春水鷗眠碧玉池麗日垂輝薰細草東風無力曳游絲¶
微臣幸際清平世願播陽和及海涯¶
　　春日恭送世宗梓宫赴山陵¶
帝子乘龍去鼎湖空餘仙馭出皇都沙堤雨灑千官淚¶
<pb:KR4e0212_WYG_001-11b>¶
松壑風傳萬姓呼徒有燕姬悲甲館恨無方朔問蓬壺¶
追思四十年來事只少東封按赤符¶
　　自都門北望永陵有感¶
破曉辭金殿衝寒出玉京中天日漸午西嶺雪初晴雲¶
護園陵迥沙鋪輦路平先朝舊臣子哀感不勝情¶
　　昌平州道中¶
嵗晚昌平道肩輿百里程天臨赤縣近雪擁玉河平紫¶
塞燕山路黄花漢將營壯哉此形勝坐遣萬方清¶
<pb:KR4e0212_WYG_001-12a>¶
　　曉發昌平州¶
州據西山勝門臨北闕尊關河千里鎭煙火萬家邨積¶
雪容猶慘初陽景漸温平生請纓志還擬扣天閽¶
　　端陽前一日省中即事¶
梅天雨初霽煙景尚依稀曲檻搖新緑髙簷送落暉吏¶
從宫漏散鳥向御林歸來日滄江上龍舟競欲飛¶
　　端陽後一日同省中諸丈遊陳戚畹别墅¶
自憐詩骨懶朝參乞假登臨喜盍簪綠樹團隂多映水¶
<pb:KR4e0212_WYG_001-12b>¶
青山入曉半浮嵐坐中冠蓋人爭羨物外煙霞性所耽¶
對景渾忘身是客依稀風物似江南¶
　　喜甥韓進士存良入館選¶
郎君早嵗即知名十載風塵祇自驚綵筆昔看稱獨步¶
玉堂今喜冠羣英九重天向詞壇近五色雲從相國生¶
少小同遊幸同宦一緘聊展渭陽情¶
　　夏日同省中諸丈遊鄭氏山莊¶
谷口人何在空餘别業存幽牕多鳥迹芳徑半苔痕掃¶
<pb:KR4e0212_WYG_001-13a>¶
石供棋局催花送酒樽投間此佳㑹暫逺市朝喧¶
　　贈别王工部年丈改授南曹¶
送君南去鳯凰臺江上秋風待客來雲樹暮連青嶂逺¶
渚花寒映錦帆開六朝舊蹟千年在萬里長江一帶迴¶
莫謂留都近閒散先皇曽此屈羣材¶
　　秋晚有懐吳中故人¶
向晚長安道秋風思故人十年鷄肋味終日馬蹄塵目¶
送天邊鳥心懸湖上蓴山中舊相識安得更相親¶
<pb:KR4e0212_WYG_001-13b>¶
　　茅山道中喜晴¶
積雨初收曙色分三山如畫斂輕雲花殘紫陌聞鶯語¶
草長青郊走鹿羣本擬登臨同謝傅還期齋宿禮茅君¶
華陽洞口神仙宅霞彩常成五色文¶
　　七夕¶
今夕何夕火西流處處穿針閲女牛銀燭光搖書幌冷¶
碧梧影落帝城秋疎愚欲乞天孫巧迂逺空懐杞國憂¶
坐乆宴然清不寐絳河如練近南樓¶
<pb:KR4e0212_WYG_001-14a>¶
　　過徐相國舊宅有感¶
相國門前鞍馬稀古槐斜帶夕陽微蟬聲滿樹秋風早¶
寂寞朱簾燕雀飛¶
　　贈别李侍御謫廬州¶
漢世風裁説李膺看花曽伴曲江行一朝誤落城狐計¶
千古應傳驄馬名淮海秋添遷客思廬江水似使君清¶
休因去國違初志天子垂衣本聖明¶
　　秋日都門送别有感¶
<pb:KR4e0212_WYG_001-14b>¶
為送南歸客翻憐北駐人白雲凝望逺華髪共愁新落¶
日湖南橘秋風江上蓴何時返初服吾亦任吾眞¶
　　送董太僕歸省華亭¶
十年抗節戍蠻荒仗劒歸來鬢未蒼赤膽朝天時共矚¶
錦衣歸晝里生光秋髙淮海鴻飛逺月滿華亭鶴唳長¶
知向故園晨省處好將萊綵慰髙堂¶
　　重陽日與諸省丈都門晚集¶
帝里逢佳節冠裳續勝遊登髙千古事清賞片時秋雨¶
<pb:KR4e0212_WYG_001-15a>¶
後金英綻杯中玉液浮醉餘扶上馬明月在簾鈎¶
　　月夜醉歸漫興¶
雨過天街夜氣清醉看明月逐人行更傳宫闕銅壺漏¶
風送關山玉笛聲逆旅長年淹宦跡故鄉終日計歸程¶
扁舟未遂江湖興蓴菜鱸魚空復情¶
　　潞河舟中夜坐二首¶
夜泊潞河驛朔風時送寒濤聲走沙磧月色映江干獨¶
酌意何逺髙吟興未闌南歸嵗云暮白髪擬承歡¶
<pb:KR4e0212_WYG_001-15b>¶
暫解朝簪去還乘官舫行長風催客去孤月向人明行¶
跡隨蓬轉歸心逐鴈征皇㤙容乞假無復用陳情¶
　　楊村夜泊¶
維舟楊栁渡沙白亘長天犬吠孤村月烏啼落木煙微¶
名眞物外清賞足樽前秉燭還深坐宵分尚未眠¶
　　曉發天津舟中有感¶
篷牕簾影弄朝暉晨起遲遲懶著衣老去不知筋力改¶
閒來時覺鬢毛稀望中煙樹鄉心逺到處風波宦况微¶
<pb:KR4e0212_WYG_001-16a>¶
擬向五湖尋舊業蕭然松竹待人歸¶
　　静海道中晩眺¶
向晚滄洲道舟行落照邉殘霞寒映水衰栁暮連天風¶
静布帆捲潮平錦纜牽客途可乘興沽酒用青錢¶
　　流河道中阻風¶
阻風蘆葦岸獨坐自通宵沙近寒聞鴈溪深夜落潮林¶
昏煙景翳波湧月光搖客路瀕危險令人魂暗消¶
　　晚發興濟縣¶
<pb:KR4e0212_WYG_001-16b>¶
蘭舟經海縣薄暮喜微風草帶寒煙白川迎落照紅殘¶
雲歸逺戍孤鳥沒晴空無限東歸思憑欄一望中¶
　　夜泊安林¶
路出安林晚煙生野渡昏挑燈拈彩筆待月舉蘭樽帙¶
散蠧魚走船驚宿鷺喧客心歸轉急飛夢到家園¶
　　徳州夜坐達旦¶
倚櫂雄州夜欲䦨燈前重整鵕䴊冠星埀碧落懸珠綴¶
月委澄波走玉盤鷄唱忽傳更漏盡烏啼驚拂曉霜寒¶
<pb:KR4e0212_WYG_001-17a>¶
客心日夜東歸急對景翻嫌行路難¶
　　武城懐古¶
昔賢曽試宰茲地尚絃歌俗帶遺風古城臨流水多琴¶
堂虚夜月祠屋長春蘿未暇薦蘋藻其如仰止何¶
　　臨清晚眺¶
地據京南勝州臨濟北雄河山齊魯舊風俗古今同煙¶
栁連天碧霜楓夾岸紅到來維短櫂沽酒夕陽中¶
　　開河驛夜坐¶
<pb:KR4e0212_WYG_001-17b>¶
秋深仗劒出京華此夕經行汶水涯栁下酒香停客櫂¶
渡頭燈白近漁家天髙風送溪聲逺夜乆簾埀月影斜¶
醉後欲眠還起坐忍聴哀雁落寒沙¶
　　舟中夜雨¶
輕舟依野渡短褐坐深更千里鄉關思孤燈夜雨聲酒¶
衝愁未散詩與夢俱清翻憶朝參日泥塗倩馬行¶
　　留城懷古¶
夜泊古留城河流接漢清昔人不可作兹地只留名祠¶
<pb:KR4e0212_WYG_001-18a>¶
帶寒煙色庭多落葉聲功成輕萬户千載仰髙情¶
　　阻淺境山夜坐¶
百里彭城道舟行滯淺沙波&KR0509;珠斗動樹帶絳河斜興¶
到杯浮白更深燭吐花歸途已過半潦倒憶京華¶
　　暮抵境山¶
風帆飛驛路野燒動寒原霧翳林光黒煙籠水氣昏逺¶
天收落景新月露微痕沙岸停橈處時聞鷄犬喧¶
　　曉發徐州¶
<pb:KR4e0212_WYG_001-18b>¶
曉發彭城驛舟迎水拍隄天連淮樹逺帆拂楚雲低雁¶
向平沙起鷄從夾岸啼江鄉行漸逺雅思欲幽棲¶
　　經韓信舊城¶
淮隂城乆廢千載憶王孫古木愁雲起荒原落日昏路¶
埋荆棘底碑雜蘚苔痕一飯曽圖報能忘返哺㤙¶
　　夜抵江都¶
路入維揚郡江空星漢遙漁邨寒映火荻岸夜聞潮雲¶
斂𤓰洲樹月明揚子橋自來歌舞地無復似前朝¶
<pb:KR4e0212_WYG_001-19a>¶
　　自江都晚抵儀眞¶
孤槎薄暮向江城千里江流一鏡平沙岸樹搖寒月影¶
篷忩風送夜濤聲坐翻芸葉移時乆閒剪燈花達曙明¶
三載離鄉今漸邇漫勞終日訃歸程¶
　　江上阻風口占¶
東風吹浪拍船頭江上寒雲繫客愁路近家山歸未得¶
夢魂先已到長洲¶
　　早行渡江¶
<pb:KR4e0212_WYG_001-19b>¶
畫舸風生錦纜開江光遙向日邉來煙消逺岸漁歌起¶
水浸長天雁影迴滄海潮平没洲渚金山雲出護樓臺¶
南來風景依然在祇歎年華鏡裏催¶
　　嘉禾道中¶
篷牕隠几夢初殘座上青山帶雨看幾處葦塘鳴翡翠¶
誰家竹塢長琅玕煙林日落千村暮水國風生五月寒¶
强欲披裘任疎懶扁舟長徃弄漁竿¶
　　舟次鳯凰山對月有感¶
<pb:KR4e0212_WYG_001-20a>¶
鳯凰山下繫孤舟坐愛氷輪湧碧流雨過栁塘涼入夜¶
風生荻渚景疑秋鬢華老去知難再心赤年來愧未酬¶
十載風霜淹宦轍凄涼風木使人愁¶
　　月夜飲養翁相公山館¶
黄閣辭榮早青山結社新不嫌車馬寂轉與鹿麋親入¶
户雲千頃開牕月一輪蘭樽頻勸飲吐握意何眞¶
　　月夜泊千墩¶
楊栁洲邊夜泊船月光如水散青天江村潮長諸溪滿¶
<pb:KR4e0212_WYG_001-20b>¶
林壑風生萬籟傳桑落杯乾猶强坐梅花帳冷不成眠¶
良宵如此成虚度獨向篷牕檢舊編¶
　　舟行三江口占¶
萬頃滄浪映逺空布帆斜掛夕陽紅秋來毎動江湖興¶
擬著荷衣伴釣翁¶
　　華蕩晚渡¶
湖上冥冥落景催沙明石淨水縈洄殘霞飛映漁舟小¶
蘆荻花中蕩槳來¶
<pb:KR4e0212_WYG_001-21a>¶
　　竹梧書舍曉起¶
紅日三竿睡起遲幽棲原與性相宜滿庭落葉秋深後¶
遶屋寒花興到時短褐漫同逋客散濁醪擬赴野人期¶
一辭京國歸桑梓理亂經年總不知¶
　　夜泊方橋¶
橋偃秋波闊舟依夕岸斜香秔搗村杵亂竹護漁家霜¶
後楓酣葉樽前燭吐花江湖足乗興無復憶京華¶
　　曉發梁谿¶
<pb:KR4e0212_WYG_001-21b>¶
曉來風雨暗梁谿客子舟行路欲迷蘆岸近沙頻下雁¶
漁村隔水逺聞雞蕭蕭落木連天暝渺渺寒煙拂地低¶
自笑百年渾似寄萍蹤一任自東西¶
　　舟中苦雨¶
水國偏多雨篷牕日日隂江聲隨白浪煙景翳青林漁¶
父茅茨濕鮫人窟宅深豐凶關國計對此獨沈吟¶
　　曉發奣子浦¶
䇿馬微行白下過歡迎無奈故人何玉堂學士風流劇¶
<pb:KR4e0212_WYG_001-22a>¶
蘭省仙郎逸興多千炬髙懸明月夜一樽同醉白雲阿¶
别來幾度思君處閒對澄江發浩歌¶
　　寒食早行嘉禾道中¶
半牕殘月送雞聲畫舸輕帆趁曉行楊栁溪橋煙未散¶
杏花邨落雨初晴路逢寒食成虚度坐對春山憶舊盟¶
自笑狂夫眞潦倒毎因風物倍多情¶
　　長橋月夜¶
江城暮雨歇與客坐孤舟月照蘭樽夜風生荻岸秋空¶
<pb:KR4e0212_WYG_001-22b>¶
懷千古事因羨五湖遊烈士今何在長橋水自流¶
　　夏日訪舊過太倉舟中對月獨酌¶
蘭舟載琴鶴逺赴故人期碧海潮來疾青天月到遲波¶
光簾外動樹影座間移獨酌娛清夜寧愁鬢欲絲¶
　　送王司業同年北上三絶¶
江上西風動客旌故人相對眼俱青一杯贈别休辭醉¶
世路於今畏獨醒¶
望中秋色滿吳鄉君去燕雲路渺茫别後倘承宣室問¶
<pb:KR4e0212_WYG_001-23a>¶
好將民困達君王¶
雨過江城白苧秋行看仙客赴瀛洲平津延納君侯事¶
不似相如已倦遊¶
　　雨後獨坐漫興二絶¶
西風吹雨動微寒隠几香消午夢殘聞説江湖可乘興¶
扁舟散髪弄漁竿¶
修竹千竿滿架書山忩無事稱閒居由他世路風波惡¶
獨掩柴扉日晏如¶
<pb:KR4e0212_WYG_001-23b>¶
　　晚過楓橋¶
落日楓橋路船忩暮雨昏秋萍擁沙觜霜葉墜籬根山¶
寺炊煙起江邨宿鳥喧臨風思徃事獨坐暗消魂¶
　　秋日閒居書感¶
柴扉終日掩苔徑少人過中夜涼風發空階落葉多感¶
時休浩歎對酒且髙歌百嵗浮生計渾如一擲梭¶
　　舟過胥門書感¶
旭日晴堪愛寒山青不收城臨伍相廟水落百花洲恥¶
<pb:KR4e0212_WYG_001-24a>¶
作依人鳥甘為浪跡鷗有懐千古恨空羨五湖遊¶
　　晚過華蕩¶
嵗晚江鄉路風生畫鷁輕坐看山色逺行愛練光明落¶
日孤帆影寒沙一雁聲歸途趁明月不必憚宵征¶
　　太宜人卧病兼程夜歸¶
何事促歸心孤舟入夜深霜飛北堂冷日薄西山隂坐¶
乆時長嘯愁來還獨吟毎思斷機訓不覺淚沾襟¶
　　平望阻風¶
<pb:KR4e0212_WYG_001-24b>¶
風色晚來靜湖光時漸嘉逺山銜落日隔水映殘霞驛¶
路船爭聚江橋酒易賖漁樵堪白首空復戀京華¶
　　暮雪¶
江天日暮雪漫漫四野風生玉宇寒幾處柴門煙火寂¶
有人僵臥似袁安¶
　　雪後¶
雪後山川景倍嘉東郊初日弄煙霞幽人䇿蹇來相訪¶
為道寒梅己放花¶
<pb:KR4e0212_WYG_001-25a>¶
　　春日與諸親友同過靈殿寺觀梅¶
古寺梅花發開樽引興長賔朋盡嵇阮臺殿自齊梁疎¶
影虚禪榻清芬洒客裳數杯沈醉後渾欲泛慈航¶
　　落梅¶
二月江村見落梅風飄花瓣玉成堆無端醉臥山牕下¶
時有香魂入夢來¶
　　春日閒居方子靜過訪¶
夫君乆約在梅花過訪茅堂日未斜野店栁長懸酒斾¶
<pb:KR4e0212_WYG_001-25b>¶
水邨船泊近漁家十年親舊渾如故一旦歡迎興未賖¶
少壯同遊今皓首忍將衰鬢客天涯¶
　　江邨春暮¶
三月江邨路韶華已暮春水光晴弄日花氣暖宜人燕¶
啄香芹去魚翻碧藻新間居與花鳥日日自相親¶
　　甞新茶¶
雷震山原百草長金芽摘得未盈筐牕前鼎沸松風暖¶
座上杯浮穀雨香對案總堪清客夢入脣猶足沁詩腸¶
<pb:KR4e0212_WYG_001-26a>¶
九重聞為求賢渇應擬星馳達上方¶
　　春日方司訓過訪¶
故人頻枉駕相對意俱忘門掩青春暮庭間白晝長日¶
蒸花氣重風落燕泥香更擬通宵飲陶然入醉鄉¶
　　春朝即事¶
為愛連宵月朝來起較遲呼童煮新茗對客了殘棋花¶
落清明後鳩鳴穀雨時初歸雙燕子似與主人期¶
　　晚過陽城湖¶
<pb:KR4e0212_WYG_001-26b>¶
放櫂過湖曲波淹落照紅栁煙低度水麥浪逺搖空暝¶
色孤篷底閒情一望中舟行時遣興沽酒問漁翁¶
　　端陽日對雨小坐¶
江郭逢端午軒忩風雨涼呼童收藥裹與客醉蒲觴入¶
座榴花媚侵衣艾葉香追思當日事賜扇沐恩光¶
　　夏日臥病村居¶
幽棲仍臥病終日掩柴扉竹圃鶯啼倦苔堦客到稀松¶
風清入幕梅雨細沾衣向晚諸僮僕西郊種豆歸¶
<pb:KR4e0212_WYG_001-27a>¶
　　秋日寄髙大參省丈¶
當年銓署並為郎此日天涯各一方鴈度吳江秋色逺¶
思君不見斷人腸¶
　　夏日胥江送客¶
載酒餉行客江城水拍堤鳩呼山雨急龍出澗雲迷舟¶
向天涯去帆從樹杪移自憐嬰世網不得遂幽棲¶
　　贈别張郡理應召北上¶
英妙終軍蚤棄繻吳中佐郡日懸魚秋風祖道仙蹤逺¶
<pb:KR4e0212_WYG_001-27b>¶
滿路棠隂拂使車¶
　　贈别張明府二絶¶
三載羈栖枳棘叢徴書逺下建章宫雙鳬飛向雲霄去¶
花縣春來祇自紅¶
長洲苑外動征車去後琴堂月色虚他日懷君無可問¶
試從江水覔雙魚¶
　　獨酌¶
扁舟移海曲獨酌坐篷牕地僻人行少天髙鶴去雙櫂¶
<pb:KR4e0212_WYG_001-28a>¶
歌聞别浦帆影落清江俯檻時長嘯雄心未肯降¶
　　途中七夕¶
七夕今宵是時將溽暑收人間青女月天上白榆秋金¶
井梧飄葉銀河月墜鈎吳城方乞巧幾處倚南樓¶
　　紫薇花為風雨所傷¶
庭花爛熳十旬紅絶勝春英二月中底事夜來風雨惡¶
胭脂零落粉牆東¶
　　秋晩過城南别業¶
<pb:KR4e0212_WYG_001-28b>¶
不到城南乆秋風動草堂空堦梧墜葉别院桂生香鳥¶
跡侵書牖蛛絲遶屋梁水亭清晏處隨意引壺觴¶
　　十四夜與方司訓金進士臨水翫月¶
翫月秋將半銜杯夜欲分瑤臺凝湛露碧落斂微雲魄¶
湧中流影輝成五色文主人先客醉談笑未全聞¶
　　北寺中秋夜感舊¶
憶昔曾從此地遊月明如水正中秋雲消塔影當空落¶
風送天香滿院流一瞬忽驚同輩少重來猶喜舊僧留¶
<pb:KR4e0212_WYG_001-29a>¶
當年風景依然在湖海馳驅欲白頭¶
　　贈别宗給舍同年二首¶
話别移孤櫂江鄉秋色深風帆行客思杯酒故人心波¶
漾殘霞影山銜落日隂醉餘將綠綺誰復是知音¶
仙客去京華歸期正及𤓰天髙温省樹秋老禁園花擬¶
向青蒲伏寧為白筆誇頗思同志者潦倒在天涯¶
　　東樓曉起¶
小樓人靜夜冥冥庭樹秋髙玉露零獨臥鴛衾偏覺冷¶
<pb:KR4e0212_WYG_001-29b>¶
半忩殘月酒初醒¶
　　送丁明府同年之任陽信¶
江湖秋水闊載酒餉丁鴻客去青天外帆飛落照中琴¶
堂吟夜月花縣領春風别後思東魯絃歌處處同¶
　　月下復抵婁城燈下獨酌¶
長嘯篷牕興頗濃燈前獨酌自從容寒潮向晩迴青海¶
皓月通宵挂玉峰風度疎林聲淅淅煙籠衰栁影重重¶
夜深鼓角城邊起醉夢虚疑長樂鐘¶
<pb:KR4e0212_WYG_001-30a>¶
　　贈别馮進士之任海陽¶
江鄉水遶闔閭城嵗晩憐君嶺外行萬里風塵縁五斗¶
一帆煙雨動雙旌路經梅嶺花爭發秋向琴堂月正明¶
聞説潮陽近滄海鱷魚應避使君清¶
　　曉渡漕湖¶
隂雨三冬後湖田一望平風生帆勢疾日出浪花明野¶
鶴摩霄迥沙鷗狎水輕篷牕獨凝眺坐覺晏然清¶
　　雨忩與客夜話¶
<pb:KR4e0212_WYG_001-30b>¶
一局殘棋夜未央寒忩風雨客聨牀靜聴簷溜和愁滴¶
閒剔燈花引話長村巷煙昏鴉滿樹湖田水汎雁無梁¶
何人肯倡蠲租議躍馬馳封入建章¶
　　曉起與客同汎琴川¶
蚤起乗殘月相攜有故人共登青雀舫逺過白鷗津海¶
色侵牕曙霜華拂袂新坐忘軒冕慮落魄任吾眞¶
　¶
　鯤溟詩集巻一¶
